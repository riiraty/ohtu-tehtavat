# Retrospektiivitekniikat

Erilaisten retrospektiivitekniikoiden tarkoitus on strukturoida kokoontumista ajallisen hyödyn maksimoimiseksi. Yksinkertaisilla malleilla saadaan läpikäytyä kattavasti sprintin aikana esille nousseita asioita. Isommat ongelmakohdat huomataan ehkä muutenkin, mutta pienempiä toistuvia ongelmia voi olla helpompi havaita täsmällisellä katselmoinnilla. Myös positiiviset asiat tuodaan luontevasti esiin, jolloin retrospektiivi ei mene pelkästään ongelmien vatvomiseksi. 

Esimerkiksi Glad, Sad, Mad -tekniikka on yksinkertaisuudessaan kattava tapa tarkastella päättynyttä sprinttiä. Havaintojen kirjaaminen tehdään yksilötyönä, riittävä tarkkuustaso on saavutettu, kun muut tiimin jäsenet ymmärtävät kortin merkityksen. Korttien jakaminen kategorioihin ilmaisee selkeällä tavalla onko kyseessä positiivinen vai negatiivinen asia. Kategoriat Sad ja Mad jaottelevat edelleen negatiivisia asioita tarkemmin. Kortit ryhmitellään päällekäisyyksien havaitsemiseksi, luonnollisesti odotettavissa on toisteisuutta tiimin jäsenten esille ottamissa asioissa. Äänestämällä saadaan valittua tarkemmin läpikäytävät aiheet, joita pidetään tärkeimpinä. Retrospektiivi voidaan lopettaa, kun valitut asiat saadaan käsiteltyä. Tekniikka kuitenkin asettaa ajallisen takarajan yhteen tuntiin, jota pitempään keskustelua ei jatketa. Tämä kannustaa tiimin jäseniä pysymään aiheessa, ja keskustelemaan olennaisista tekijöistä keskittyen erityisesti seuraavan sprintin kannalta merkityksellisiin asioihin. 

Jonkin tekniikan soveltaminen retrospektiiviin vaikuttaa järkevältä tavalta saada tehostettua kokouksen hyötysuhdetta. Lyhyessäkin ajassa voidaan järjestelmällisesti käydä läpi koko päätetty sprintti, kun on selkeä tapa läpikäydä erilaisia asioita. 
